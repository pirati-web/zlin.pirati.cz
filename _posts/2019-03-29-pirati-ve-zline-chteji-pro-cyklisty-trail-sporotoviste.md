---
layout: blog
category: CLANKY
title: 'Piráti ve Zlíně chtějí pro cyklisty trail sportoviště'
date: 2019-03-29T08:06:00.032Z
author: Irena Drofová
authorId: irena.drofova
image: /assets/img/posts/traily-2019.jpg   
tags: 'traily mtb sport'
---

Nejbližším záměrem zlínských Pirátů je vybudovat v blízkém okolí Zlína sportoviště pro terénní cyklistiku. Inspirací pro takzvané trailové hřiště bylo zejména to trutnovské, které je jedno z nejlepších v zemi. Plnou parou se do prosazení realizace záměru pustila pirátská zastupitelka Zuzka Fišerová, spolu s radním Jiřím Jarošem, který se stal součástí pracovní skupiny pro tento projekt. 

Jedná se především o stezky určené pro horské kolo, tzv. singletraily (singletracky). Součástí by dále mohlo být skillcentrum včetně pumptracku pro trénování jízdních dovedností. Vybudována by mohla být také „základna“, resp. zázemí pro cyklisty s toaletami a občerstvením, popřípadě i půjčovna kol. *„Myšlenka je vedena jednak tímto velkým trendem v oblasti cyklistiky, také však skutečností, že tento sport může být dostupný všem obyvatelům Zlína. Podpoří nejen děti, mládež i dospělé ve sportování v přírodě, ale také rozšíří možnost aktivního trávení volného času v blízkosti města“* zdůvodňuje záměr Zuzana Fišerová.

V rámci konzultací s Václavem Volrábem, předsedou České mountainbikové asociace (ČeMBA) se hovořilo o vhodných lokalitách, kde by mohly traily vzniknout. Je potřeba provést podrobnou analýzu vytipovaných míst a lokalit. Za tímto účelem byla také organizace  ČeMBA, která zaštiťuje terénní cyklistiku, oslovena. Město Zlín již zaslalo organizaci objednávku na zmapování vhodné lokality a současně také probíhá analýza možnosti získání dotací na tento projekt.

Zlínští Piráti jsou také sami aktivními sportovci. Chtějí dlouhodobě podporovat a rozšiřovat možnosti všestrannost i dostupnost sportovních aktivit ve Zlíně. 





- - -
