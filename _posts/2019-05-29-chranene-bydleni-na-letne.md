---
layout: blog
category: CLANKY
title: 'Ve Zlíně vzniknou byty sociální rehabilitace'
date: 2019-05-28T08:06:00.032Z
author: Mediální odbor
authorId: medialni.odbor
image: /assets/img/posts/chranene-bydleni-na-letne-2019.jpg  
tags: 'letna bydleni chranenebydleni'
---

Ve čtvrtek 25. dubna Zlínští zastupitelé schválili rozpočtové opatření pro vznik sociálních bytů. Toto bydlení má sloužit zejména pro lidi, kteří se vracejí z psychiatrické léčebny do normálního života, tito klienti zde získají zázemí, které aktuálně Zlínu schází. Duševně nemocní se v těchto zařízeních naučí samostatnosti, k dispozici však budou mít nepřetržitou odbornou pomoc.

Celá situace si vyžádala také protesty a petice zdejších obyvatel, kteří se obávají vzniku problémů s novými obyvateli čtvrti, kritizují také malou komunikaci města se stávajícími občany. *„Považuji vzniklou situaci za nešťastnou. Myslím si, že město mělo lépe komunikovat o svém záměru s obyvateli Letné, předešlo by tak vyhroceným reakcím. Bohužel máme pouze tři zastupitele, ze kterých nemá nikdo v gesci sociální bydlení a nebyl ani součástí skupiny řešící tento projekt. Pokud by to tak bylo tak bychom určitě byli proaktivnější,“* komentuje celý problém předseda zlínských Pirátů Mirek Šiřina.

Pirátští zastupitelé v tomto bodě hlasovali pro schválení rozpočtového opatření, celý projekt si vyžádá asi 35,5 milionu korun, avšak až 90 % nákladů by mohla pokrýt evropská dotace. *„Neustále můžeme slyšet ze všech stran, že město nestaví sociální byty, ale teď když se město rozhodne takové bydlení postavit z peněz z Evropské unie, tak jsou obyvatelé proti. Pacienti již Letnou navštěvují a nejsou nebezpeční, proto nevidím důvod, proč by zde nemohli bydlet a proč tento záměr nepodpořit,“* konstatoval zastupitel Milan Klajn.

Mrzí nás špatná komunikace města s občany, avšak věříme, že se již celý problém podařilo dostatečně vysvětlit a vykomunikovat se zdejšími obyvateli. 
*„Jsem pro pomoc všem nemocným lidem ochotným se léčit, proto s výstavbu bytů sociální rehabilitace v naší čtvrti souhlasím.“* uzavřela Kateřina Hanáková obyvatelka Letné.


- - -
