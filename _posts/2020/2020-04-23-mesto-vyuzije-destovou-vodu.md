---
layout: post
category: CLANKY
title: 'Město Zlín začne efektivně využívat dešťovou vodu'
date: 2020-04-23
author: Mediální odbor
authorId: medialni.odbor
image: posts/destovka.jpeg
tags: 
- destovka
---

S přibývajícími dny bez dešťů je potřeba začít umět pracovat se srážkovými vodami a zadržováním vody v krajině. Rada města Zlína vykročila správným směrem, nově začne vést dešťovou vodu do nádob a využívat ji k zalévání nebo splachování.

„Rozhodli jsme se využít městské střechy z bytových či nebytových prostor, ale i z městských sportovišť k zachycení srážkových vod. Podaří se nám tak ušetřit část nákladů a hlavně nenecháme vodu, které ubývá, bez užitku,” shrnul pirátský radní Jiří Jaroš.

Radnice chce čerpat dotace ve výši až 85% na financování tohoto projektu. Podle serveru [destovavoda.cz](https://www.destovavoda.cz){:target="_blank"} je spotřeba v běžné domácnosti asi 130 litrů na osobu denně. Dešťovou vodu lze využít zhruba v 50 procentech případů.
- - -
