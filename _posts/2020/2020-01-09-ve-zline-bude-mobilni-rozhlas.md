---
layout: post
category: CLANKY
title: 'Ve Zlíně bude fungovat mobilní rozhlas, občanům umožní i komunikaci s úřadem'
date: 2020-01-09T05:06:00.032Z
author: Mediální odbor
authorId: medialni.odbor
image: posts/monilni-rozhlas-ve-zline.jpg
tags: 
- rozhlas
- mobilni-rozhlas 
- informace
---

Cílem Pirátů ve Zlíně je zlepšit informovanost občanů, aby jim neunikly podstatné informace o stavu ovzduší, uzavírkách, blokovém čištění nebo hrozících nebezpečích. „Velmi podstatná je pro mě i možnost, že občané mohou pomocí mobilní aplikace hlásit černé skládky, poškozený veřejný majetek a další věci, které je znepokojují,“ říká radní pro oblast IT **Jiří Jaroš**.

Vedení zlínské radnice se rozhodlo připojit k více než pěti stům obcím v České republice, které tuto aplikaci již využívají, včetně hlavního města. Mobilní rozhlas funguje velmi intuitivně, stačí se do něj přihlásit a aplikace vám začne posílat notifikace, emaily nebo smsky o aktuální situaci, o blížících se kulturních akcích či o konání zastupitelstva.

„Skrze mobilní rozhlas mohou občané také vyfotit problém ve městě, který občany rozčiluje- a snímek se už dostane do rukou těm, kteří se postarají o nápravu,“ komentuje možnost hlášení problémů **Jiří Jaroš**.

Aplikace, která se do ostrého provozu dostane v průběhu roku 2020 umožní také průzkumy, na jejichž základě může vedení radnice v reálném čase konzultovat rozhodnutí s občany.

- - -
