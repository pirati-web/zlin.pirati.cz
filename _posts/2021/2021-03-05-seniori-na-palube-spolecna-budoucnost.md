---
layout: post
category: CLANKY
title: 'Senioři na palubě aneb jak se plavit do budoucnosti společně'
date: 2021-03-05
author: Piráti Zlínský kraj
authorId: 
image: posts/senior1.jpg
tags: 
- zlinsky-kraj
- seniori-na-palube
- seniori

description: 'Piráti představili již v prosinci loňského roku novou platformu s názvem Senioři na palubě, jejímž smyslem je zjistit, co trápí české seniory a co vše by potřebovali pro svůj důstojný život.'
---
**Piráti představili již v prosinci loňského roku novou platformu s názvem Senioři na palubě, jejímž smyslem je zjistit, co trápí české seniory a 
co vše by potřebovali pro svůj důstojný život. Zjištěné informace chtějí Piráti začlenit do programu pro sněmovní volby v říjnu letošního roku.**

<p align="center"><em>“Přivedli nás na svět, přivedli na svět naše rodiče. Společně nás vychovali,
vyrůstali jsme v jejich životním příběhu.
Je na čase jim to vše vrátit.”</em></p>

Piráti chtějí společně s lidmi ve středním věku a seniory vytvořit program na základě jejich reálných potřeb a problémů, které dennodenně řeší. 
V plánu je zakládání Palub, pirátských klubů pro seniory se vzdělávacími i volnočasovými aktivitami, v krajských městech. S tím souvisí i vytvoření 
sítě ambasadorů a týmů dobrovolníků v jednotlivých krajích. Činností a zájmem těchto aktivních lidí  by mělo být kromě jiného také vyhledávání kontaktů a zastupování Pirátů ve vztahu s veřejností. 

<p align="center"><em>Máte chuť se přidat? Budete vítání. Sledujte nás <a href="https://www.facebook.com/seniorinapalube/">na Facebooku</a> nebo se nám ozvěte na e-mail seniori@pirati.cz. Budeme také rádi, když o nás 
řeknete svým známým.</em></p>
 
Aktivity na Palubách mohou být politické i apolitické. Ambasadoři z řad seniorů, pirátští koordinátoři a dobrovolníci mohou organizovat přednášky, kurzy, workshopy, 
exkurze a další aktivity, které zlepší mezigenerační komunikaci a soudržnost společnosti.

**Zveme na palubu všechny příznivce Pirátů, především aktivní seniory, kterým záleží na svobodě, demokracii a na budoucnosti naší země.**
