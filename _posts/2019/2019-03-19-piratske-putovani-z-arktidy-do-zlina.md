---
layout: post
category: CLANKY
title: 'Pirátské putování z Arktidy do Zlína'
date: 2019-03-19T08:06:00.032Z
author: Irena Drofová
authorId: irena.drofova
image: posts/arktida-2019.jpg   
tags: 
- ekologie
- arktida
- oteplování
---

Třetího dubna 2019 se bude konat v Novém světě ve Zlíně cestopisná přednáška s velmi zajímavým tématem. Piráti Jiří Lehejček, polární ekolog a viceprezident Evropského ekozemědělského hnutí, představí spolu s Janem Nezhybou veřejnosti souvislost mezi výzkumem v Arktidě a českými městy. Akci zpestří historky a nádherné fotografie z cest severem.

Polární oblasti představují jedny z posledních bílých míst na naší planetě. O historii a vývoji klimatu toho víme kvůli absenci meteorologických stanic minimum. Arktida je přitom lakmusovým papírkem klimatických změn. Nárůst teplot je tam desetkrát rychlejší než v Evropě. *„Jsou ovšem i jiné metody, jak zjistit, co se na severu děje a co razantně přichází také do našich končin“* říká Jiří Lehejček. Co to však znamená pro nás a co s tím můžeme dělat? Je toho mnoho! A právě to chtějí oba pirátští řečníci sdílet se zlínskou veřejností. *„Je důležité věnovat pozornost této problematice. Uvědomujeme si, že ač se jedná o globální téma, jsme také my jeho součástí a přímo se nás dotýká také v našem městě“* doplňuje Jiří Jaroš. Přednáška chce vzbudit zájem veřejnosti a sdělit jí, že naše města mohou zůstat příjemným místem k životu a náš venkov se nemusí změnit v poušť. Je třeba „jen“ vědět jak, mít vizi i ambici.

Akce v rámci Pirátské putovní univerzity bude pokračovat také v dalších regionech a městech České republiky. Hned následující den 4. 4. proběhne v Domě kultury v Kroměříži od 17:30 hodin. Ve Zlíně však na podobné téma nebude poslední. Jiří Lehejček nebyl ve Zlíně poprvé a jistě se rád opět vrátí s dalším zajímavým tématem. Plánujeme pozvat do Zlína také další hosty z řad odborné veřejnosti, nejen z oblasti vědy a výzkumy, ale také z dalších oborů. Chceme tak otevírat témata, která se přímo týkají života nás všech.





- - -
