---
layout: post
category: CLANKY
title: 'Díky Pirátům se zprůchodnil chodník na křižovatce ulic Hluboká a Štefánikova'
date: 2019-09-03T06:06:00.032Z
author: Mediální odbor
authorId: medialni.odbor
image: posts/chodnik-hluboka-stefanikova.jpg
tags: 
- majetek
- výpůjčky
---

Pokud bydlíte poblíž Kudlovské přehrady nebo tudy alespoň procházíte, tak jste si možná všimli, že na
křižovatce ulic Hluboká a Štefánikova se na jaře boural dům a nyní je zde staveniště, kde má vyrůst
nová stavba. Staveniště bylo oplocené a plot zasahoval až k okraji silnice. Kvůli tomu ale „zmizel“
jediný chodník a chodci museli na Hluboké vystupovat do vozovky, což bylo velmi nebezpečné jak pro
ně, tak pro nic netušící řidiče, kteří sjížděli na Štefánikovu z ulice Hluboká. To se Pirátům podařilo
změnit.

Zlínští Piráti se z tohoto důvodu obrátili na město s žádostí o zprůchodnění chodníku do začátku
školního roku, neboť právě pro školáky by vstupování do vozovky bylo velmi nebezpečné. Na základě
podnětu pirátské zastupitelky Zuzany Fišerové došlo k úpravě staveniště tak, že chodci mohou
používat chodník, který sice nyní zčásti tvoří kameny, ale alespoň je zajištěn bezpečný průchod
chodců.

*„I nadále budu apelovat na jednáních majetkové komise, aby při obdobných povolení záboru či
výpůjčky veřejného prostranství byl zohledněn veřejný zájem,“* říká zastupitelka Zuzana Fišerová.
Konkrétně v tomto případě mohla být povolena výpůjčka městského pozemku sousedícího s
chodníkem, ale neměl být povolen zábor celého chodníku, neboť tím vznikly velmi nebezpečné
situace pro pěší.

Piráti se také budou dotazovat, proč podobné projekty nejsou vždy zpoplatněny a do budoucna
budou prosazovat jednotný postup při řešení výpůjček a záborů veřejného prostranství.
Pokud byste měli podnět k řešení podobné situace, neváhejte se na nás obrátit na emailu <jiri.jaros@pirati.cz>
Pokusíme se předat vše k řešení příslušnému odboru. Město by mělo sloužit
občanům, nikoliv občané městu.

- - -
