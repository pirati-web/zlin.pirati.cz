---
layout: post
category: CLANKY
title: 'Odpadky a kousek plastu'
date: 2018-05-23T08:06:00.032Z
author: Irena Drofová
authorId: irena.drofova
image: posts/karta1pirati.jpg   
tags: 
- Magistrát města Zlína 
- odpad
- platby
- karty
- piráti-zlín
---

První kvartál či spíše první polovina roku bývá pro občany ve znamení plateb. 
Přichází vyúčtování za služby a platí se poplatky obcím. A právě města a obce by měla na své obyvatele myslet. 
Pokud se město rozhodně zrušit jednu z možností pro své obyvatele, měla by následně také přijít alternativa, která ji nahradí. 
A to především proto, že argumentuje zbytečnými výdaji a rozhodně se ušetřit. 
**Magistrát města Zlína (MMZ)** letos nerozesílal složenky nejen na platbu komunálního odpadu. 
Je to vůle města ušetřit zbytečné náklady, což je jistě pozitivní krok.

„Město Zlín ročně tisklo a distribuovalo kolem pětatřiceti tisíc složenek, což stálo více než tři čtvrtě milionu korun. 
Dlouhodobě přitom klesá počet lidí, kteří složenku k platbě používali. 
Z tohoto důvodu je od letošního roku už rozesílat nebudeme,“ vysvětlil Zdeněk Dvořák, tiskový mluvčí magistrátu, na oficiálních stránkách města Zlín. 
Počet lidí v tomto dlouhodobě klesajícím trendu už ovšem neuvádí.
Jisté negativa to s sebou však nese. Odpadla tak informace a připomenutí této povinnosti, především pro seniory a starší ročníky, kteří se v moderním prostředí často nepohybují jako ryby ve vodě. 
A mnohdy nejsou pohyblivý ani po fyzické stránce. Částečně to kompenzuje snaha města předat informace také jinak, než jen na vývěsních tabulích. 

„Plátci, kteří nahlásí do konce března svůj e-mail, obdrží veškeré potřebné údaje elektronickou poštou,“ uvedl Zdeněk Dvořák na webových stránkách www.zlin.eu. Novinky o letošních platbách proběhly také na sociálních sítích. 
Město se opravdu snaží předávat informace všemi (jím dostupnými) informačními možnostmi.
Způsobů, jak zaplatit poplatky, nabízelo město více. Kromě platby hotovosti přímo na pokladnách a v kancelářích místních částí, také vkladem hotovosti v pokladně České spořitelny. Bezhotovostně pak bankovním převodem a přes platební terminál služby Portál občana. 

Možnost zaplatit platební kartou žádná. A to ani přes platební bránu, kde se částka připíše téměř okamžitě. 
V současnosti naprosto běžná věc. Většina z nás platební kartu vlastní a využívá dnes a denně. 
Zřejmě nejen my jsme byli překvapeni informací přímo před pokladnou zlínské radnice, že platba kartou není možná. 
 
Zájem byl pravděpodobně velký, protože za necelé tři týdny, jsme v hale radnice objevili informaci, že na pokladně MMZ nelze platit kartou, a to z technických důvodů. Vytváří to lehce úsměvný dojem, že se MMZ se snaží kamuflovat fakt, že se tady podařilo trošku zaspat dobu. Tato možnost měla být k dispozici už několik let.
 

Město Zlín tedy zrušilo složenky. Ušetřilo za tisk a distribuci. A ne málo. Proč tedy tyto peníze nevynaložilo na rozšíření platby kartou už v tomto roce? Tak třeba příští rok. Uvidíme.


- - -
