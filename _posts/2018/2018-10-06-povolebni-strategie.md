---
layout: post
category: CLANKY
title: 'POVOLEBNÍ STRATEGIE PIRÁTŮ ZLÍN PRO KOMUNÁLNÍ VOLBY 2018'
date: 2018-10-06T08:06:00.032Z
author: Irena Drofová
authorId: irena.drofova
image: posts/piratinovysvet.jpg   
tags: 
- volby2018
important: true
---

Chceme, aby občané, kteří se rozhodnou podpořit svým hlasem Piráty, jasně věděli, jak
budeme po volbách pracovat. Proto předkládáme závaznou strategii povolební činnosti.

Pokud dostaneme důvěru občanů, budeme se účastnit vyjednávání o sestavení Rady města
Zlína s cílem dostat maximum našich priorit do jejího programu. Nelpíme ale za každou cenu na obsazení štědře placených a mocenských funkcí. Jsme připraveni plnit i roli kritické, ale konstruktivní opozice. Výběr členů rady a jakákoliv smlouva o povolební spolupráci (uzavření koaliční smlouvy…) podléhají souhlasu Místního fóra Pirátů z MS Zlín. Nedovolíme hromadění uvolněných funkcí a přidělování trafik v městských firmách nebo městských organizacích u našich zastupitelů ani koaličních partnerů.
Během voleb
Během povolební noci nebudeme uzavírat žádné dohody a vydávat žádná závazná prohlášení o spolupráci.
Bezprostředně po vyhlášení volebních výsledků může lídr kandidátky nezávazně komunikovat s ostatními stranami, aby jim pogratuloval k volebnímu úspěchu.
Vítěz z pirátské kandidátky je pověřen komunikovat s médii při hodnocení volebního zisku.

**Hned po volbách**

Zvolení zastupitelé a členové předsednictva MS Zlín
Se sejdou den po volbách - **v neděli 7. října v 14 hodin jako klub zastupitelů**.
Na tomto setkání si zvolí budoucí zastupitelé tříčlenný vyjednávací tým a domluví se na podrobné strategii pro vyjednávání na základě síly mandátu jednotlivých stran.

Vyjednávání vede vítěz pirátské kandidátky, pokud bude zastupitelem. Asistuje mu při tom vyjednávací tým. Informace z každého jednání zveřejní vyjednávací tým do 24 hodin.

Po projednání výsledku vyjednávání s klubem a předsednictvem MS bude předložen návrh rozhodnutí o konkrétní podobě povolební spolupráce (včetně členů rady, návrhu na starostu a místostarosty) do referenda na jednání fóra MS Zlín. Členové MS Zlín schvalují návrh koaliční smlouvy.
Vztah klubu k ostatním subjektům

Bez ohledu na rozložení mandátů jsme připraveni spolupracovat na prosazení programových priorit se všemi subjekty, které budou v zastupitelstvu.

**SCÉNÁŘE SPOLUPRÁCE S OSTATNÍMI STRANAMI:**

**Účast na radě**
Jsme připraveni jednat o účasti v radě města s cílem prosadit maximum našeho programu. V případě vítězství ve volbách nominujeme na primátora vítěze kandidátky (ovšem s přihlédnutím ke kumulaci uvolněných funkcí - např. poslanec by měl možnost vykonávat pouze jednu z těchto pozic). Prioritou je pro nás prosazení maxima volebního programu do koaliční smlouvy, proto při prvních jednáních budeme hledat programové shody s možnými koaličními partnery. Pokud se dohodneme na programu a budeme schopni sestavit koalici, budeme trvat na tom, aby koaliční partneři nominovali do rady pouze bezúhonné osoby, které nezastávají jinou uvolněnou veřejnou funkci. Stejné podmínky budeme dodržovat sami.

Spolupráci v radě odmítáme s KSČM, SPD, jejíž účast na demokratické politice považujeme za nepřijatelnou, a také s hnutím Rozhybejme Zlín, které ovlivňuje senátor Valenta, jenž byl usvědčen z korupčního jednání.

**V rámci koalice budeme prosazovat:**

maximální otevřenost a vstřícnost k občanům
veřejný kalendář uvolněných radních
přiřazení jednotlivých garantů k programovým bodům z koaliční smlouvy
V rámci koalice odmítáme:
souběh uvolněných veřejných funkcí, tzv. kumulaci funkcí
nedemokratické jednání
netransparentní jednání (tajné schůzky s lobbisty)
hlasování proti programovému prohlášení a koaliční smlouvě
aby byl ve vedení města trestně stíhaný člověk
zamlčování majetkových poměrů (prosazujeme každoroční zveřejnění majetkových poměrů zastupitelů)
hlasování koaličního zastupitele u bodu, kdy je daný zastupitel ve střetu zájmů (v takovém případě má povinnost tento střet nahlásit před hlasováním a poté se hlasování zdržet)

**Spory v koalici**

Spory v koalici budeme řešit v okamžiku jejich vzniku, problémy nebudeme odsouvat. O problémech budeme věcně informovat veřejnost a budeme se všemožně snažit nalézt příčiny a řešení těchto neshod.

**Konstruktivní opozice**

Pokud povolební jednání nedopadnou sestavením koalice za účasti Pirátů, budou pirátští zastupitelé v rámci možností jim daných, zastupovat obyvatele na zastupitelstvu a v komisích. I z opozičních míst lze předkládat návrhy a podněty na zastupitelstvu. Budeme se snažit získat podporu pro naše programové body pomocí podpory napříč stranami. Demokraticky zvolenou radu budeme respektovat a nebudeme se snažit bezhlavě a za každou cenu vyvolat její pád. Pokud však koalice bez účasti Pirátů nebude ochotna respektovat principy otevřenosti, nebude zveřejňovat připravované záměry v předstihu a informovat veřejnost otevřeně, budeme se snažit tyto netransparentní praktiky všemi možnými způsoby zvrátit. Podobně též učiníme v případě podezření z velmi závažného pochybení některého zastupitele z koaličních stran nebo krytí takového jednání úřadu.

**Propojení v rámci republiky**

Budeme se snažit v rámci republiky najít spolupracující města, v rámci kterých budeme rozvíjet projekty Smart city a vyvíjet chytré aplikace pro řízení a obsluhu města, městského úřadu a komunikace mezi občany a městem a to i v případě, že budeme v opozici. Tato řešení se pak budeme snažit prosadit i ve Zlíně.

**Nábor členů a komunikace ve straně a k občanům**

Piráti jsou otevřená strana jak novým myšlenkám, tak novým lidem. V případě volebního úspěchu a zvýšeného zájmu o členství se budeme snažit podpořit nadšení nově příchozích členů a zapojit je do rozhodování. Zároveň chceme všem občanům zprostředkovat maximální množství informací ze zastupitelstva, rady města, komisí a výborů. Budeme se proto snažit, aby maximum těchto jednání bylo veřejných a existovaly z nich veřejně dostupné zápisy a u zastupitelstva i zpětně přístupné videopřenosy.


Autor: Irena Drofová



- - -
