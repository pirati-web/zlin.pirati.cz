---
layout: post
category: CLANKY
title: 'Psí den'
date: 2018-09-23T08:06:00.032Z
author: Martina Urbánková
authorId: martina.urbankova
image: posts/psiden.jpg   
tags: 
- psi
---

V den podzimní rovnodennosti 23. 9. 2018 **zlínští Piráti uspořádali psí den na podporu vzniku
oploceného psího hřiště ve Zlíně**. Projektu, který místní pejskařská komunita zpracovala a podala jako
návrh do soutěže participativního rozpočtu Tvoříme Zlín pořádaném Statutárním městem Zlín.

Krom občerstvení pro dvounohé návštěvníky jsme na akci připravili agility překážky, psí
hlavolamy, zdravé domácí pamlsky od lokálního dodavatele a pytlíky na exkrementy, kterými jsme
chtěli poukázat na fakt, že ve Zlíně tato služba pejskařům chybí.

Navzdory střídajícímu se počasí jsme se sešli v hojném počtu. Velikou výhodou takových
setkání je socializace psů, která přispívá ke zlepšení vzájemného respektu a chování zvířat ve
městech, a zároveň k předávání zkušeností a vzdělávání majitelů psů. Kromě překonávání překážek,
které jsou velmi oblíbené a objevování nových způsobů vyžití jsme probírali, co této komunitě ve
Zlíně chybí a jakým způsobem na to reagovat.

Během dne se u nás vystřídali lidé různých věkových skupin se stejnou různorodostí plemen a
kříženců. S radostí jsme sledovali vzájemnou interakci. Zároveň nás nutí k zamyšlení, jak krásně lze
spolupracovat napříč rasou či vyznáním, když se jedná o dobrou věc.




- - -
