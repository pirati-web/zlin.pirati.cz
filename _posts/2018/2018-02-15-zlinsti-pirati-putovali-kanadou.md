---
layout: post
category: CLANKY
title: 'Zlínští Piráti putovali Kanadou'
date: 2018-02-15T12:06:00.032Z
author: Irena Drofová
authorId: irena.drofova
image: posts/prednaskaCAN.jpg   
tags: 
- přednáška akce report
---
V Novém Světě ve Zlíně jsme 13. února uspořádali veřejnou cestopisnou přednášku. S Jirkou Lehejčkem, členem zlínských Pirátů, jsme zavítali do Kanady. Přešli jsme Rocky Mountains, spatřili nejvyšší vodopády Kanady a potkali medvěda.

Jirka jako student fyzické geografie a lesnictví prožil v západní Kanadě na ostrově Vancouver celý semestr svého studia. Celé 2 měsíce také věnoval cestování po Kanadě. Poznal tak krásu přírody i nemalá překvapení kanadské divočiny. S naším průvodcem jsme podnikli přechod hor, kde stále vládne divočina. Prošli jsme nitrem ostrova Vancouver a spatřili tak nejvyšší vodopády v zemi. Kanadský podzim jsme prožili v Kaskádovém pohoří. V parku Manning jsme si ke Dni díkuvzdání připravili na ohni krocana. Zjistili jsme, že pralesy nejsou jen v tropech a medvěd je v Kanadě spíše spolubydlícím než raritou.

Celou přednášku Jirka zpestřoval nádhernými fotografiemi a osobními zážitky, které často pobavili. Vzbuzovali ovšem také obdiv. Pověděl nám o běžném životě v Kanadě, jejích specifikách, zvyklostech i možnostech. V závěrečné diskuzi, zodpověděl spousty dotazů a udělal si také čas na individuální rozhovor s každým, kdo chtěl jít v poznání Kanady více do hloubky.

Děkujeme Jirkovi za fajn poznávací virtuální zájezd do Kanady. Spolu s dalšími návštěvníky jsme si to užili!

- - -
