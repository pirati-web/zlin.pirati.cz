---
layout: post
category: CLANKY
title: 'Dvojka zlínské kandidátky Jakub Stacke stáhl svou kandidaturu'
date: 2018-09-12
author: Marek Houser
authorId: marek.houser
image: posts/jastk.jpg   
tags:
---

Kandidát číslo dvě na zlínské kandidátce Pirátů pro podzimní komunální volby ve Zlíně Jakub Stacke dobrovolně stáhl svou kandidaturu. Rozhodl se tak vzhledem ke svým činům, které se neslučují s pokračováním v kandidatuře za zlínské Piráty. S ohledem na pověst České pirátské strany se rozhodl také ukončit své členství.

“Nerad bych skrze svou osobu poškodil schopné a pracovité lidi na pirátské kandidátce. Nikdo z nich o mých nerozvážných aktivitách nevěděl a mrzí mě, že jsem své přátele vystavil takovým nepříjemnostem,” popisuje Jakub Stacke. Škody vzniklé v důsledku jeho chování Jakub Stacke uhradí a případně zkusí vlastními silami zničený majetek opravit.

“Děkuji Jakubovi, že se k činu takto důstojně postavil. Během přípravy kampaně přispěl řadou věcí. Každý si však za své jednání nese následky a musí chápat, že podobné osobní selhání nesmí být s Piráty spojováno,” říká lídr zlínské kandidátky Jiří Jaroš.

Piráti odsuzují jakoukoli trestnou činnost. Oceňují ovšem, že se Jakub Stacke postavil svým činům čelem a sám se zodpovědně rozhodl kontaktovat policii a odstoupit z kandidátky.

- - -
