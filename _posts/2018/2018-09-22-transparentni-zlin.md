---
layout: post
category: CLANKY
title: 'Transparentní Zlín'
date: 2018-09-22T08:06:00.032Z
author: Jiří Jaroš
authorId: jiri.jaros
image: posts/mesto-zelene.jpg   
tags: 
- tranparentnost
---

Jednou z hlavních priorit pirátského programu v nadcházejících komunálních volbách ve Zlíně bude
téma poskytování kvalitních informací. **Kvalitními informacemi umožníme obyvatelům zapojovat se
do rozhodování a předcházet podezřením z nekalého jednání.** Nejdříve zjistíme, zda jsou
zveřejňovány všechny informace dle zákona a případně zjednáme nápravu. Dále umožníme snadný
přístup na úřední desky, archivy a dokumentace.

**Zejména se však zaměříme na informace ve formě otevřených dat.** Občané mají právo vědět proč je
dva roky plot kolem Velkého kina, kdo dozoroval rekonstrukci podchodu, proč má ředitel městské
firmy daleko vyšší plat než primátor, jestli se někdo pokusil vykoupit pozemky kolem chátrající
budovy bývalého soudu, v jaké kondici jsou sportovní kluby Zlín apod. Občané by měli mít možnost
prodiskutovat tyto věci také na sociálních sítích.

V případě velkých investic, které Zlín nepochybně čekají, chceme transparentním řízením přilákat více
zájemců, a tím dosáhnout nižší ceny a vyšší kvality budovaného díla. Je však nezbytné, aby informace
byly s dostatečným předstihem zveřejněny na Internetu.

Pevně věříme, že se nám to s vaší podporou podaří a držíme kurz!!!



- - -
