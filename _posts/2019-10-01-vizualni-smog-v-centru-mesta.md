---
layout: blog
category: CLANKY
title: 'Piráti ve Zlíně se zabývají vizuálním smogem v centru města'
date: 2019-10-01T06:06:00.032Z
author: Mediální odbor
authorId: medialni.odbor
image: /assets/img/posts/vizualni-smog-v-centru.jpg
tags: 'reklama regulace smog'
---

Reklamy, kam se podíváš, nevzhledné nápisy a rušivé cedule po celém centru – je to dobře nebo už to zachází příliš daleko? Pirátská zastupitelka **Zuzana Fišerová** se začala zabývat vizuálním smogem ve Zlíně a iniciovala koncepční řešení této problematiky.

Vizuální smog ničí dojem z veřejného prostranství a snižuje bezpečnost silničního provozu, proto je tuto problematiku třeba řešit koncepčně. Piráti tuto problematiku již před několika měsíci otevřeli na jednání kontrolního výboru. *„Příkladů, jak lze situaci řešit je několik, můžeme k tomu přistoupit jako Brno a vytvořit vlastní manuál proti vizuálnímu smogu, který navíc dělí město na různé zóny. V blízkém Uherském Hradišti zase vypracovali přehlednou metodiku umisťování reklamních a informačních zařízení na území Městské památkové zóny,“* říká pirátská zastupitelka **Zuzana Fišerová**, která z pozice členky Kontrolního výboru řešení problematiky vizuálního smogu ve Zlíně iniciovala.

Již v historii byly na právním odboru Zlínského magistrátu řešeny pracovní varianty nařízení o jednotném vizuálním vzhledu v centru města, avšak zatím neúspěšně. *„Velmi pěkně je problematika vizuálního smogu ve Zlíně zpracována například v diplomové práci Problematika vizuálního smogu ve veřejném prostoru studentky Fakulty multimediálních komunikací Univerzity Tomáše Bati ve Zlíně Anety Oulehlové. Z výzkumu, který studentka v rámci své práce zpracovala, jasně vyplývá, že občany Zlína tato problematika zajímá a trápí,“* dodává **Zuzana Fišerová**.

Nyní se na radnici rozbíhají pracovní schůzky o aktualizaci nařízení rady města o regulaci reklamy, která by otázku reklamního smogu měla řešit. *„Město Zlín, které se prezentuje jako město architektury, si to rozhodně zaslouží,“* ukončila **Fišerová**. 

- - -
